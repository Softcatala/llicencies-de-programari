* Traducció: http://boib.caib.es/pdf/2011067/mp81.pdf [https://www.softcatala.org/wiki/Discussi%C3%B3:GPL_v3]

## BSD modificada (juliol de 1990)

Copyright (c) any autors

Tots els drets reservats.

La redistribució i l’ús en format font i binari, amb modificacions o sense, es permeten sempre que es compleixin els requisits següents:

1. La redistribució del codi font ha de conservar l’avís de copyright anterior, aquesta llista de condicions i la renúncia.

2. Les redistribucions en forma binària han de reproduir l’avís de copyright anterior, aquesta llista de condicions i la renúncia de responsabilitat en la
documentació i/o altres materials proporcionats amb la distribució.

3. El nom de l’autor no pot ser utilitzat per donar suport o promocionar productes derivats d’aquest programari sense permís previ i per escrit.

Aquest programari és proporcionat per l’autor talment, i renuncia a qualsevol garantia expressa o implícita, la qual cosa inclou, sense limitar-s’hi, les garanties de comercialització i aptitud per a propòsits determinats. En cap cas l’autor es fa responsable per danys directes, indirectes, incidentals, especials, exemplars o derivats (això inclou, sense limitar-s’hi, l’adquisició de béns o serveis, la pèrdua d’ús, dades o beneficis, o interrupció de negoci) sigui quina sigui la causa i la teoria de responsabilitat, ja sigui per contracte, responsabilitat estricta o greuge (la qual cosa inclou negligència o altres motius) derivats en qualsevol forma de l’ús d’aquest programari, encara que s’ha advertit de la possibilitat d’aquests danys.

